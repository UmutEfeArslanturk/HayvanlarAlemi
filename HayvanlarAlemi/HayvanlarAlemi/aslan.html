<!DOCTYPE html>
<html>
<head>
    <meta charset="utf-8" />
    <title></title>
</head>
<body>
    <center>
        <table border="0">
            <tr>
                <td colspan="7"><a href="index.html"><center><img src="banner.jpg" /></center></a></td>
            </tr>

            <tr>
                <td></td>
                <td><a href="antilop.html"><img src="btn_antilop_1.jpg" /></a></td>
                <td><a href="aslan.html"><img src="btn_aslan_1.jpg" /></a></td>
                <td><a href="MAYMUN.html"><img src="btn_maymun.jpg" /></a></td>
                <td><a href="timsah.html"><img src="btn_timsah_1.jpg" /></a></td>
                <td><a href="zurafa.html"><img src="btn_zurafa_1.jpg" /></a></td>
                <td></td>
            </tr>
            <tr>
                <td colspan="7"><center><img src="aslan.jpg" /></center></td>
            </tr>
            <tr>

                <td colspan="7"><center><font color="green"><h1>ASLAN</h1></font></center></td>

            </tr>
            <tr>
                <td colspan="7">
                    <p>
                        <b>
                            (Panthera (Leo) leo), uzun zamandır hayvanların kralı olarak tanınmıştır. Bu ada lâyık bir görünüşü vardır: Yüzü asil ve mağrur ifadelidir. Boynundaki uzun yele de görünüşünün azametini artırır.
                            Fakat arslanın krallığı yırtıcılığından ileri gelmez. Bu hayvan aksine arkadaş canlısıdır. Başka kediler tek veya çift olarak gezdiği halde, o sürü halinde dolaşır. Arada tek başına bir arslan görülürse de, arslanlar arkadaşlıktan hoşlanırlar ve genel olarak beşi, altısı bir arada olur.
                            Arslanlar bir av uğruna aralarında dövüşmezler. Altıya kadar erkek arslanın aynı avın başında karınlarını doyurdukları görülmüştür. İkisi aynı et parçasına saldırınca da öfkeli  bir homurtudan   başka  geçimsizlik belirtisi göstermezler. Bir tabiat bilgini bir keresinde Doğu Afrika'nın  Serengeti   ovalarında  dolaşırken, 3 metre kadar ötesinde, aralarında dişiler ve yavrular da bulunan yirmi beş arslanın, sakin sakin karınlarını  doyurduklarını   görmüştü.   Yazar  birden   ayağa  kalkınca, arslanlar   acele   etmeksizin   oradan uzaklaşmışlardı.
                            Arslan sık tropikal   ormanlardan ziyade açık galılık arazileri ve otluk ovaları sever. Güney Asya'da bugün arslan enderse de, Afrika'da, Büyük Sahra'nın güneyindeki hemen bütün bölgelerde bulunur. İri başlı av hayvanlarının bol olarak bulunduğu bölgelerde arslan da boldur. Arslanlar gündüzleri yüksek otların veya birbirinin içine girmiş çalıların arasında yatarlar. Ağaçsız ve otlu ovalarda güpegündüz açıkta yattıkları da görülür, zira bu asil hayvanların korkacak tabiî düşmanları yoktur.
                        </b>
                    </p>
                </td>
            </tr>

        </table>
    </center>
</body>
</html>