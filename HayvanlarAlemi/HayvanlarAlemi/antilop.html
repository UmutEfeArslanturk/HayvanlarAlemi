<!DOCTYPE html>
<html>
<head>
    <meta charset="utf-8" />
    <title></title>
</head>
<body>
    <center>
        <table border="0">
            <tr>
                <td colspan="7"><a href="index.html"><center><img src="banner.jpg" /></center></a></td>
            </tr>

            <tr>
                <td></td>
                <td><a href="antilop.html"><img src="btn_antilop_1.jpg" /></a></td>
                <td><a href="aslan.html"><img src="btn_aslan_1.jpg" /></a></td>
                <td><a href="MAYMUN.html"><img src="btn_maymun.jpg" /></a></td>
                <td><a href="timsah.html"><img src="btn_timsah_1.jpg" /></a></td>
                <td><a href="zurafa.html"><img src="btn_zurafa_1.jpg" /></a></td>
                <td></td>
            </tr>
            <tr>
                <td colspan="7"><center><img src="antilop.jpg" /></center></td>
            </tr>
            <tr>

                <td colspan="7"><center><font color="green"><h1>ANTİLOP</h1></font></center></td>

            </tr>
            <tr>
                <td colspan="7">
                    <p>
                        <b>
                            ANTİLOPlar   hızları,   incelikleri   ve   güzellikleriyle meşhurdurlar.    Genellikle hafif ve  ince  yapılı  olmakla  beraber,  irilikleri  ve   görünüşleri  çeşitlidir.   Meselâ   bu   kalabalık   grupta yer alan   «cüce   antilop» un   omuz hizasına karşılık, adı üstünde sığıra, benzeyen bir hayvan olan «dev boğa antilopu» 600 kilo çeker.
                            Antilopların  boynuzları   arasında da dikkate değer ayrılıklar vardır. Bir antilop'un boynuzları genellikle başının üzerinden yükselir ve arkaya doğru kıvrılır. Bununla beraber boynuzları düz, helezon biçimli, rebap biçimli ve garip kıvrımlı olan antiloplar da vardır. Hatta iki yerine, dört boynuzu olan antiloplara bile   rastlanmaktadır.   Bazı   antilop çeşitlerinde her iki cinsin de boynuzu   vardır,   başka   çeşitlerde   ise yalnız   erkekler  boynuzludur.   Boynuzların uzunluğu dahi şaşılacak değişmeler gösterir. Küçük antiloplarda son derece güdük boynuzlar görmekteyiz, büyükçe antilopların, aksine  100  santim  uzunluğunda  boynuzları  bulunabilir.
                            Bazı antilop'lar on bin, başlık sürüler halinde toplanırlar. Bir kısmı çekingen ve yalnız hayvanlardır. Bu geviş getirenler nerelerde yaşarlar acaba? Her türlü arazide barınabilirler. Onlara bataklıklarda, çöllerde, ağaçsız ovalarda, sık ormanlarda ve dağlarda rastlayabiliriz. Antilop'larm çoğunun yurdu Afrika'dır, fakat Asya hayvanı olanları da vardır. Bu hayvanlara Eski Dünya'nm dışında rastlanılmaz. Amerika'daki en yakın akrabaları dağ keçisi'dir.
                            Antilop'lar hakkında genel olarak bir tek şey emniyetle söylenebilir: «Boynuzlugiller ailesi» nin (Bovidae) en zarif ve en güzel üyeleri onlardır.
                            «Kaama» eski yazarlarca bilinen tek tük Afrika antiloplarından biriydi. Tarihçi Herodot, Libya'nın hayvanları arasında ondan da bahseder.
                            «Antilop» adının da ilginç bir tarihçesi vardır. Bir söylentiye göre, «tek boynuzlu at» anlamına gelen Kıptice bir kelimeden alınmadır. Eski tabiat bilginleri, Fırat nehri boylarında yaşayan ve boynuzlarım testere gibi kullanarak ağaçları kesen hayali bir hayvandan bahsetmek için «antilop» terimini kullanırlardı. Tabiat bilgini Llnne, tabiat bilgisi konusundaki büyük eserinin ilk nüshasında antilop'u efsanevi hayvanların arasına almıştı.
                            «Hindistan kara antilopu»nun dünyadaki tek gerçek antilop olduğunu pek az ilcisi bilir. Aslında antilop'un bilimsel bir ad olarak yalnız bu antilop hakkında kullanılması gerekirdi.
                        </b>
                    </p>
                </td>
            </tr>

        </table>
    </center>
</body>
</html>